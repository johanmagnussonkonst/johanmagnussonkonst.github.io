{
  "kolteckningar 45 dagar 2014": "Den första januari 2014 vaknade jag och var arbetslös. Efter 11 år på Kristinehamns Konstmuseum. Jag hade sagt upp mig själv.<br><br> Det var inte så lätt att hitta ett nytt arbete. Insåg att min ålder inte var en merit precis. Och det var ju lite naivt. Och snart kände jag mig ganska deppig. <br><br> Träffade jag en god vän. Efter att ha hört min klagosång. Föreslog han att jag kunde väl börja måla då!<br><br> Märkligt nog hade jag inte ens tänkt tanken. Men när jag kom hem plockade jag fram block, suddgummi och ritkol. Började med att dra ett streck på papperet och så var jag i gång.  På samma gång hittade jag tillbaka till glädjen och min kreativa sida. <br><br> Jag bestämde mig för att göra åtminstone en teckning om dagen. Till slut blev det 65 teckningar. Av dem har jag samlat ihop 45 teckningar som jag kallar 45 kolteckningar. <br><br> Fyrtiofem eftersom det är 45 karensdagar när man säger upp sig själv.",
  "makulerad grafik": "Sommaren 2014 drabbades Karlstad av ett riktigt skyfall. En byggnad som berördes var den där jag hade min ateljé. I stort sett var det inget som blev skadat. Förutom en bunt screentryck som hade legat på golvet. Jag funderade inte så mycket på det. Jag var ändå aldrig nöjd med dem. Så de fick ligga kvar på golvet.<br><br> I slutet av tjugofjorton tittade jag på dem. Letade reda på en bit kol och började rita på en av dem. Det blev fem teckningar. Efter det fortsatte jag att då och då arbeta med den makulerade grafiken. Slutade med det 2016. <br><br> Då var det slut med den makulerade grafiken.",
  "tempermålningar": "Efter att jag avslutat mina studier på Gerlesborgsskolan i Stockholm började jag arbeta i ett ateljékollektiv på Långholmen. Då målade jag på duk eller pannå och alltid med oljefärg.<br><br>År 1993 flyttade familjen till Karlstad och då var det fortfarande lätt att hitta en ateljélokal. (Till och med centralt!) Då hade jag blivit intresserad av att måla med tempera. Prövade med flera olika emulsioner. Men det som jag trivdes bäst med var äggoljetempera. <br><br>I början på 00-talet började jag en ny oljefärgs-period. Det blev en hel serie stora målningar på Pannå. Sex av dem finns som en donation på Kristinehamns konstmuseum.  <br><br>Från och med 2020 kunde jag arbeta på heltid med mitt konstnärskap. Nu hade jag en liten ateljé på 15 kvadrat och utan möjlighet att kunna arbeta med oljefärg. Men jag hade sedan tidigare prövat på att arbeta med Flash-färger. Det är en fransk vinyltempera som är mycket trevlig att arbeta med. Mycket fina pigment och fungerar att måla både tjockt och tunt. Och det bästa av allt är att den är vattenlöslig.<br><br>Sedan 2022 är jag åter norrköpingsbo. Än så länge utan ateljé. Tills vidare är min bostad min ateljé.",
  "tiden vi var här 2016": "I mars 2014 började jag arbeta som förskollärare igen. Först i vikariepoolen men ett halvår på heltid. Där ser man, alltid bra med en ”riktig” utbildning när man säger upp sig själv.<br><br>År 2016 arbetade jag på en förskola i Karlstad. En fredag morgon ringde en förälder och meddelade att hens barn skulle vara ledig i dag. Jag antecknade det i vår närvaropärm och började tänka: Hur ser det ut? Hur mycket är hen borta egentligen? Och nästa steg: Hur skulle se ut om man lägger alla rapporter bredvid varandra. Och ett steg till: Om jag gör en bild av det? Med hela barngruppen närvaro och frånvaro. Och… Går det att göra konst av det? Får man göra det?<br><br>Sagt och gjort. Jag började tänka, planera och fundera på hur jag skulle göra. Kom fram till följande:<br>Barnen måste vara helt anonyma.<br>Samma färger och teknik och samma komposition och format för alla.<br>Det blev sex kategorier för närvaro och frånvaro:<br><br> Närvaro,<br>Ledig<br>Sjuk<br>Helgstängt<br>Personalutbildning<br>Platsen är vakant.<br><br>Tekniken jag kom fram till var färgpennor och blyerts på 300 grams ritpapper.<br><br>Jag arbetade med detta projekt från april 2016 till och med september samma år.<br><br>Hela verket visades på min utställning, hösten 2019, på Galleri Konst i Karlstad. <br><br>Det tog mig lång tid att hitta ett värdigt namn på verket. Titeln måste också vara anonymt.  <br><br>Tiden vi var här.  ",
  "vid kaplansälven": "Hösten 2019 hade jag haft min första separatutställning på 16 år. Efter utställningen på Konst i Karlstad funderade jag på hur jag skulle gå vidare. Inför den hade jag arbetat ganska idébaserat men nu kände jag starkt att jag ville arbeta mer spontant.<br><br>Akvarellfärgen var något som jag ville lära mig mer om. Tidigare, inför utställningen i Karlstad. hade jag mest använt akvarellfärgen för att det passade just det projektet och de villkor som jag hade att ta hänsyn till. Nu ville jag undersöka pigmenten, penslarna och pappren. Cykelvägen till min ateljé var sju och en halv kilometer. På cykelbanor längs med Klarälven förbi hårt trafikerade infartsvägar för att sluta via en vandringsled genom lövskog och fågelsång.<br><br>Det inspirerade mig till att måla och till att pröva olika pigment och penslar. Målade linjer delvis inspirerade av färgerna längs min väg. Den sista biten cyklade jag längd en biflod till Klarälven som hette Caplansälven och det fick bli samlingsnamnet på bildserien. ",
  "äldre verk": "Under rubriken ”Äldre verk” finns målningar från 1984 fram till slutet av 1980.<br>På den tiden var jag inte så noga med dokumentationen. Resultatet är få verk från en ganska lång tidsperiod.<br><br>De tre åren på Ölands folkhögskola och Gerlesborgsskolan i Stockholm var år som förändrade mig i grunden. Jag fick en kompass som jag har använt under resten av mitt liv.<br><br>Vart efter kommer jag att lägga till målningar som jag har sparat men inte dokumenterat. "
}
